# Verden på norsk

Prosjektet «Verden på norsk» bidrar til bibliotekutvikling, metodologi og infrastruktur innenfor Digital Humaniora (DH) og empiri og fagressurser på oversettelsesfeltet. 

Digitale metoder brukes stadig mer i fag- og forskningsbibliotek, men det er lite forskning som kobler oversettelsesstudier, digitale metoder og bibliotekutvikling. Dessuten er det lite som er gjort innenfor DH og små språkkulturer, som den norske. 

«Verden på norsk» er et to-årig samarbeid mellom NTNU Universitetsbiblioteket, Høgskolen i Innlandet og Høgskolen i Østfold, og DH-lab på Nasjonalbiblioteket. Prosjektet er finansiert av Bibliotekutvikling, Nasjonalbiblioteket.

Prosjektet skaper flere åpne, digitale fagressurser:

- Et digitalt, interaktivt kart som synliggjør hvordan oversatt litteratur blir spredt fra hele verden til Norge (bibliomigrasjonsmønster)
- En søkeapp for skjønnlitteratur oversatt til norsk
- Et dynamisk korpus av utvalgte norske avisanmeldelser av oversatt skjønnlitteratur»